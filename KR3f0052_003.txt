# -*- mode: mandoku-view; -*-
#+TITLE: 句股引蒙
#+DATE: 2015-08-24 23:11:16.348231
#+PROPERTY: ID KR3f0052
#+PROPERTY: BASEEDITION WYG    
#+PROPERTY: JUAN 卷三
<pb:KR3f0052_WYG_003-1a>¶
欽定四庫全書¶
　句股引蒙卷三¶
　　　　　　　　　　　　海寜　陳訏　撰¶
句股法¶
　　句股名義¶
　　　　　直者為股¶
　　　　　横者為句¶
　　　　　斜者為弦¶
<pb:KR3f0052_WYG_003-1b>¶
　　句股併減名義¶
句股和(句與股相併/)　　句弦和(句與弦相併/)¶
股弦和(股與弦相併/)¶
句股較(句與股相較/)　　句弦較(句與弦相較/)¶
股弦較(股與弦相較/)¶
弦和和(弦與句股和/相併)　　弦較和(弦與句股較相併/)¶
弦和較(弦與句股和/相減)　　弦較較(弦與句股較相減/)¶
　　　　右和較等名凡句股書多用此以從簡便故¶
<pb:KR3f0052_WYG_003-2a>¶
　　　　備列於前庶一覽瞭然¶
　　句股弦準數¶
句三股四弦五¶
　　　句股弦無一定之數然必先有一定相差之數¶
　　　以參互之為千變萬化之準則不外乎句三股¶
　　　四弦五而變化由此起焉後俱依此立法¶
　　句股求弦¶
句自乗股自乗兩積實相併開方得弦¶
<pb:KR3f0052_WYG_003-2b>¶
　　　句股各自乗之實必合弦自乗之實故併積開¶
　　　方得弦¶
　　　　(按句股開方俱平方/後同)¶
　　　如句(三/)自乗得九股(四/)自乗得一十六併之共¶
　　　二十五平方開之得五即弦(五/)¶
　　句弦求股¶
句自乗弦自乗兩積實相減開方得股¶
　　股弦求句¶
<pb:KR3f0052_WYG_003-3a>¶
股自乗弦自乗兩積實相減開方得句¶
　　　弦自乗之積實必合一句一股自乗之積實故¶
　　　於弦積内減句積開方得股於弦積内減股積¶
　　　開方得句¶
　　　如弦(五/)自乗得二十五為弦積内減句積九餘¶
　　　一十六為股(四/)之積若弦積減股積一十六餘¶
　　　九為句(三/)之積俱用開方得所求¶
　　較求股弦¶
<pb:KR3f0052_WYG_003-3b>¶
句自乗股弦較自乗兩積實相減倍較為法除之得股¶
股又加較得弦¶
　　　句積中除股弦較之積則所餘必倍於股之長¶
　　　故以倍較為法除餘積得股之長¶
　　　如句(三/)自乗得九減弦長於股之較一(積亦/一)則¶
　　　餘積八必倍於股長故倍較(一/)為二除之得四¶
　　　即得股四¶
　　　若不倍較為法但以較除相減之餘積則除較¶
<pb:KR3f0052_WYG_003-4a>¶
　　　之外必尚存倍於股長之數故於減餘之積去¶
　　　較折半亦得股長¶
　　　如句餘積八以較一除之仍是八必倍於股(四/)¶
　　　故去較又折半亦得股(四/)¶
　　　　以上二法於股之長加較即得弦於股之長¶
　　　　減較即得句故不再立求句法¶
　　股弦和求股¶
句自乗以股弦和為法除之得數以減股弦和折半得¶
<pb:KR3f0052_WYG_003-4b>¶
股股弦和内減股即得弦¶
　　　股弦和除句則所得數必弦長於股之較數故¶
　　　於股弦中去弦長於股之較則股弦等長而折¶
　　　半得股¶
　　　如股(四/)弦五共九除句積(九/)得一即股(四/)弦(五/)¶
　　　之較(一/)去較(一/)存(八/)則弦與股齊故折半得股¶
　　　(四/)¶
　　句弦和求句¶
<pb:KR3f0052_WYG_003-5a>¶
股自乗句弦和自乗兩積實相減折半以句弦和為法¶
除之得句(句弦和内減句即得弦/)¶
　　　句弦和自乗之積必倍於句與句弦和相乗之¶
　　　積而尚多一股積故於和積内減股積則所餘¶
　　　者為句乗句弦和之倍積故折半使止存一句¶
　　　乗句弦和之積而以句股和為法除之得句¶
　　　如股(四/)自乗得一十六句弦和自乗得六十四¶
　　　内減十六餘四十八折半餘二十四以句(三/)弦¶
<pb:KR3f0052_WYG_003-5b>¶
　　　(五/)為法除之得三為句句既得即於句弦和除¶
　　　句得弦五¶
　　句弦和求弦¶
股自乗以句弦和為法除股積得數加句弦和折半得¶
弦於弦之長減句弦較亦即得句¶
　　　句弦和除股積則所得之數即弦長於句之較¶
　　　數句較既得則加句弦之長使句長與弦長等¶
　　　故折半得弦¶
<pb:KR3f0052_WYG_003-6a>¶
　　　如股四自乗得十六以句弦和八為法除之得¶
　　　二加句弦和之八為一十折半即弦五¶
　　句股和求句股¶
弦自乗句股和自乗兩積實相減再以餘積減弦積以¶
平方開之加句股和半之得股股内減商數得句¶
　　　句股和之積幾倍於弦積止少一句股之較積¶
　　　故以句股和積與弦積相減再以減餘之積減¶
　　　弦積則所存者為弦長於股之較積於是開方¶
<pb:KR3f0052_WYG_003-6b>¶
　　　得較而再加句股和則句股等長故折半得股¶
　　　如句(三/)股(四/)得和七自乗得四十九以弦自乗¶
　　　得二十五減之存二十四再以二十四減弦積¶
　　　之二十五存一為弦長於股之較積開方仍得¶
　　　一加句股和共八折半得股(四/)股得亦可依法¶
　　　得句(按此所得之較乃句/股較作股弦較者誤)¶
　　句股弦較求句股弦¶
句弦較乗股弦較倍積實開方加股較得句句加句較¶
<pb:KR3f0052_WYG_003-7a>¶
得股股又加股較得弦¶
　　　如句弦較(二/)乗股弦較(一/)仍得二倍之得四開¶
　　　方得二加股較(一/)得句三於句三加股較一得¶
　　　股四於股四又加股較一得弦五¶
　　句股弦和求句股弦¶
句弦和乗股弦和得積實倍之開方減股弦和得句減¶
句弦和得股減句股和得弦¶
　　　如句(三/)弦(五/)為句弦和八乗股(四/)弦(五/)之股弦¶
<pb:KR3f0052_WYG_003-7b>¶
　　　和九得七十二倍之為一百四十四開方得一¶
　　　十二合句股弦之長於一邊矣故於十二減句¶
　　　弦和八得股(四/)於十二減股(四/)弦(五/)之股弦和¶
　　　九得句(三/)於十二減句(三/)股(四/)之句股和七得¶
　　　弦(五/)¶
　　句股求容方¶
句股相乗以句股併為法除之得容方徑若句股較為¶
法除之亦得容方徑(按若勾股較/二句有誤)¶
<pb:KR3f0052_WYG_003-8a>¶
容方外餘句餘股相乗平方開之亦得容方徑¶
以容方徑自乗得實以餘句為法除之得餘股以餘股¶
為法除之得餘句¶
　　　　　　句股相乗之實為容方者四斜弦内為¶
　　　　　　容方者兩故容方之實必等於餘句餘¶
　　　　　　股之實雖長短不齊極致而句伸則股¶
　　　　　　縮股伸則句縮有參互之準此即測望¶
　　　　　　之法所由起也¶
<pb:KR3f0052_WYG_003-8b>¶
　　句股求容圓¶
句股相乗倍積實併句股弦為法除之得容圓徑¶
句股相乗併句股弦減半為法除之亦得容圓徑¶
　　　圓周恒三倍於圓徑而句股弦之長恒兩倍於¶
　　　容圓之周故于句股相乗之稍或倍之而併句¶
　　　股弦為法或不倍之而以句股弦折半為法俱¶
　　　得容圓徑而容圓徑即弦和較也(按勾股之長/兩倍於容圓)¶
　　　(周語/誤)¶
<pb:KR3f0052_WYG_003-9a>¶
　　句股論(李之/藻)¶
句股弦三合成形錯綜立義句股相減其差曰較句股¶
相併其名曰和股弦之差曰股弦較句弦之差曰¶
句弦較併句股與弦較其差曰弦和較句股之差與弦¶
相減其差曰弦較較股弦相併曰股弦和句弦相倂曰¶
句弦和句股之差併弦曰弦較和句股弦併曰弦和和¶
句股各自乗併之為弦實故開之得弦句弦自乗減餘¶
為股實故開之得股股弦各自乗減餘為句實故開之¶
<pb:KR3f0052_WYG_003-9b>¶
得句句股和自乗倍弦實相減開其餘即句股較也句¶
股較自乗以減倍弦實開其餘即句股和也併句弦以¶
除股實得句弦較若以句弦較除股實即得句弦和矣¶
併股弦以除句實得股弦較若以股弦較除句實即得¶
股弦和矣句股和自乗減弦實除以弦較較得弦較和¶
矣除以弦較和非即弦較較乎句股較自乗減弦實除¶
以弦和和則得弦和較矣除以弦和較非即弦和和乎¶
句乗股為實併句股為法除得容方徑句乗股倍之併¶
<pb:KR3f0052_WYG_003-10a>¶
句股弦除之得容圓徑而容圓之徑即弦和較也又錯¶
綜論之句為主以加股弦較即弦較較以減股弦較即¶
弦和較若加弦較和又即股弦和也股為主以加句弦¶
較即弦較和以減句弦較即弦和較若加弦較較又即¶
句弦和也句股較為主以加股弦較即句弦較若減股¶
弦和亦即句弦和也句股和為主以加股弦較復得句¶
弦和若減股弦和亦得句弦較也至若諸較諸和法相¶
因配連綴減半恒得所求若取句股較以加句股和半¶
<pb:KR3f0052_WYG_003-10b>¶
之得股以減句股和半之得句若取股弦較以加股弦¶
和半之得弦以減股弦和半之得股取句弦較者以加¶
句弦和半之得弦以減句弦和半之得句取弦和較者¶
以加弦和和半之得和以減弦和和半之得勾股弦取弦¶
較較者以加弦較和半之得弦以減弦較和半之得較加¶
減乗除圓變不滯神而明之存乎其人逺近髙深方圓¶
弧矢準此而推亦在乎熟之而已¶
　　觧註(以句三股四弦五為準/)¶
<pb:KR3f0052_WYG_003-11a>¶
句股和自乗倍弦實相減開其餘即句股較¶
　如句(三/)股(四/)和七自乗四十九如弦(五/)實二十五倍¶
　之五十以四十九減五十餘一即句三股四之較一¶
句股較自乗以減倍弦實開其餘即句股和¶
　如句股較一以減倍弦實之五十餘四十九開方得¶
　七即句三股四之和七¶
併句弦以除股實得句弦較¶
　如句(三/)弦(五/)併之得八以除股(四/)之實一六得二為¶
<pb:KR3f0052_WYG_003-11b>¶
　句(三/)弦(五/)之較二¶
句弦較除股實即得句弦和¶
　如句(三/)弦(五/)之較二以股(四/)之實一六除之得八為¶
　句(三/)弦(五/)之和八¶
併股弦以除句實得股弦較¶
　如股(四/)弦(五/)併得九以句三之實九除之得一為股¶
　(四/)弦(五/)之較一¶
以股弦較除句實即得股弦和¶
<pb:KR3f0052_WYG_003-12a>¶
　如股(四/)弦(五/)之較一以句三之實九除之為股(四/)弦¶
　(五/)之和九¶
句股和自乗減弦實除以弦較較得弦較和¶
　如句(三/)股(四/)之和七自乗得四十九減弦(五/)之實二¶
　十五餘二十四以句股差(一/)與弦(五/)相減之弦較較¶
　四除之得六為句股之差(一/)與弦(五/)併之弦較和六¶
除以弦較和即得弦較較¶
　如二十四以弦較和之六除之得四為句股之差一¶
<pb:KR3f0052_WYG_003-12b>¶
　減弦五之弦較較四¶
句股較自乗減弦實除以弦和和則得弦和較¶
　如句(三/)股(四/)之較一自乗仍得一減弦(五/)之實二十¶
　五為二十四以句三股四弦五之弦和和除之得二¶
　為併句(三/)股(四/)與弦(五/)較之弦和較¶
除以弦和較即弦和和¶
　如二十四除以弦和較之二得一十二為句三股四¶
　弦五相併之弦和和¶
<pb:KR3f0052_WYG_003-13a>¶
　　句股測望論(唐荆川先生/)¶
句股所謂矩也古人執數寸之矩而日月運行朓朒遲¶
速之變山谿之髙深廣逺凡目力所及無不可知葢不¶
能逃乎數也句股之法横為句縱為股斜為弦句股求¶
弦句股自乗相併為實平方開之得弦句弦求股句弦¶
自乗相減為實平方開之得股股弦求句同法葢一弦¶
實藏一句一股之實一句一股之實併得一弦實也數¶
非兩不行因句股而得弦因股弦而得句因句弦而得¶
<pb:KR3f0052_WYG_003-13b>¶
股三者之中其兩者顯而可知其一者藏而不可知因¶
兩以得三此句股法之可通者也至如逺近可知而高¶
下不可知如卑則塔影髙則日影之類塔影之在地者¶
可量而人足可以至於戴日之下而日與塔髙低之數¶
不可知則是有句而無股弦三者缺其二數不可起而¶
句股之法窮矣於是有立表之法葢以小句股求大句¶
股也小句股每一寸之句為股長幾何則大句股每一¶
尺之句其長幾何可知矣此以人目與表與所望之高¶
<pb:KR3f0052_WYG_003-14a>¶
三相值而知之也人目至表小弦也人目至所望之髙¶
大弦也又法表為小股其髙幾何與至塔下之數相乗¶
以小句除之則得塔髙葢横之則小股至塔之積縱之¶
則為小句至塔頂之積縱横之數恰同是變句以為股¶
因横而得縱者也句股弦三者有一可知則立表之法¶
可得而用若其高與逺之數皆不可知而但目力可及¶
如隔海望山之類則句股弦三者無一可知而立表之¶
法又窮矣於是有重表之法葢兩表相去幾何為影差¶
<pb:KR3f0052_WYG_003-14b>¶
者幾何因其差以求句股亦可得矣立表者以通句股¶
之窮也重表者以通一表之窮也其實重表一表也一¶
表句股也無二法也¶
<pb:KR3f0052_WYG_003-15a>¶
　　句股容方圓論¶
凡竒零不齊之數準之於齊圓準之於方不齊之圓準¶
於齊之圓不齊之方準於齊之方句股容圓準於句股¶
容方假令句五股五弦七有竒此為整方均齊無較之¶
句股其容方徑該得句之半盖容方積得句股全積四¶
分之一其取全積時句股分在兩亷則句五股五五五¶
二十五内一半為句積一半為股積其求容方則併句¶
股為縱一亷得十為長之數得闊二五與原句相半盖¶
<pb:KR3f0052_WYG_003-15b>¶
始初則一半句積一半股積横列之而為正方及取容¶
方則股積在上句積在下而為長方矣其容方所以止¶
得半句者則以句股之數均也若句短股長則容方以¶
漸而闊不止於半句矣故大半為股積小半為句積其¶
始横列時句積與股同長而不同闊其縱列時則股積¶
之闊如故而句積截長以為闊則闊與股積同而長與¶
股積異與横列正相反此變長為闊而取容方之法也¶
其謂之句積股積者從容方徑與句股相乗之數而名¶
<pb:KR3f0052_WYG_003-16a>¶
之也若取容圓徑則用句股自之而倍其數以句股與¶
弦併為法蓋容圓之徑多於容方方有四角與弦相礙¶
故其數少圓弦宛轉故其數多若以求容方與求容圓¶
相比則積中恰少一叚圓徑與半弦和較相乗之數弦¶
和較者句股併與弦相較之數也假令句五股五相乗¶
亦倍之得五十如求容方則亦倍句股為法得二十亦¶
恰得二寸五分之徑如求容圓則不用倍句股為法而¶
用一句股併與一弦是以一弦代一句股倂也以一弦¶
<pb:KR3f0052_WYG_003-16b>¶
代一句股併恰少一弦和較加一弦和較則亦兩句股¶
矣假令一句股得十倍句股得二十是取容方之徑一¶
句股得十一弦得七恰少弦和較三是取容圓之徑其¶
所以少一弦和較者圓徑多於方徑也假令取容圓不¶
用句股倍積而止用句股本積則宜句股併為亷而除¶
去半弦和較亦得或約得圓徑之後與半弦和較相乗¶
添積而以句股併為亷不除亦得或用句股倍積用兩¶
句股相併為亷而以全弦和較與約得圓徑相乗添積¶
<pb:KR3f0052_WYG_003-17a>¶
亦得此改方為圓之妙其機括只寓之於弦和較間也¶
至於句股積與弦積亦只於句股較中求之盖數起於¶
參伍參伍起於畸零不齊也假令句五股五齊數之句¶
股則句股冪倍之即得弦冪盖兩句股積而成弦積也¶
至於句短股長相乗之積則成一長方倍之而弦側不¶
當中徑亦不成弦冪維以一句股較積補之乃能使長¶
方為一正方而得弦積盖句股之差愈逺則長方愈狹¶
長方愈狹則句股之差積愈多故句股差者所以權長¶
<pb:KR3f0052_WYG_003-17b>¶
方不及正方之數以相補輳此補狹為方之法也¶
　　　右荆川先生論句股測望論句股求容方圓詳¶
　　　矣盡矣愚按句股測望即句股求容方法而變¶
　　　化用之但容方則以句股求容方而測望則以¶
　　　容方求句股非有二法也盖凡平方形若中間¶
　　　十字界之則為容方者四若斜弦界之則此一¶
　　　半平方之内其為完全容方者一而完全容方¶
　　　之外兩角凑成亦必與此完全之容方相等此¶
<pb:KR3f0052_WYG_003-18a>¶
　　　就句股等長而言也至句股不必等長而同此¶
　　　一容方則句長者股必短股長者句必短亦千¶
　　　變萬化自有一定之盈縮也於是通之為測望¶
　　　之法以表代容方邊以表前積實代容方之積¶
　　　實若所容為長方則必句短股長若所容為匾¶
　　　方則必股短句長股為縱為髙句為横為逺以¶
　　　或句或股為法除之即得所求之或髙或逺故¶
　　　望髙測逺即變化於句股求容方之一法也¶
<pb:KR3f0052_WYG_003-18b>¶
測量法¶
　　　句股之術可御髙深廣逺法本周髀中法用表¶
　　　測西法用矩測¶
　　立表測高¶
設甲㸃為髙自丙至乙逺二丈求甲乙髙幾何¶
　　法依地平線立一丈之表為丁丙(逺乙/二丈)與地平為¶
　　直角(凡立表以線&KR0183;下試之三/靣附表即與地平為直角)依地平線退行(八/尺)¶
　　為辛巳(巳為人日望處人目以下/六尺若立竿為準亦可)視己丁甲三㸃¶
<pb:KR3f0052_WYG_003-19a>¶
　¶
　¶
　¶
　¶
　　令成斜弦以丁丙表(一/丈)減己戊人目以下之六尺¶
　　餘丁辛(四/尺)與等戊乙之巳庚(二丈/八尺)乗之得(一十一/丈八尺)¶
　　為實以等戊丙之巳辛(八/尺)為法除之得甲庚(一丈/四尺)¶
　　加等己戊人目以下之庚乙(六/尺)得甲乙髙二丈¶
<pb:KR3f0052_WYG_003-19b>¶
　　　按此以丁辛與已庚相乗得實以巳辛為法除¶
　　　之得甲庚之髙即已以上之髙若以丁辛乗壬¶
　　　庚得實以已辛為法除之得甲壬之髙即丁以¶
　　　上之髙¶
　　　　附西法三率算術(西法三角八線全用三率/算術其法詳三角前此先)¶
　　　　(附其/略)¶
　　　三率算術詳西法三角八線書中其法同類為¶
　　　比例列一二三四率而二率三率相乗得實一¶
<pb:KR3f0052_WYG_003-20a>¶
　　　率為法除之四率為所求之數凡言以者為一¶
　　　率言比者為二率言若者為三率言與者為四¶
　　　率如前立表測髙以己辛(小/句)比丁辛(小/股)若己庚¶
　　　(大/句)與庚(甲大/  股)¶
　　　　一率　　己辛八尺　　為法¶
　　　　二率　　丁辛四尺　　與三率相乗得實¶
　　　　三率　　己庚二丈八尺¶
　　　　四率　　庚甲一丈四尺(加庚乙人目以/下得甲乙髙)¶
<pb:KR3f0052_WYG_003-20b>¶
　　　按右法以己庚為三率故得己以上之髙即甲¶
　　　庚之髙若以丁壬為三率則得丁以上之髙即¶
　　　甲壬之髙變而通之若以之測遠以小股(辛/丁)比¶
　　　小句(己/辛)若大股(或甲庚/或甲壬)與大句(大股甲庚即大/句庚己大股甲)¶
　　　(壬即大/句壬丁)總之同類比例以二率三率相乗得實¶
　　　以一率為法除之即得所求之四率也餘詳本¶
　　　法(後省文依西法以比/若與不更列三率)¶
　　立表測深測逺¶
<pb:KR3f0052_WYG_003-21a>¶
設甲乙為壁立深谷甲至丙廣二丈七尺求甲乙深㡬¶
何¶
　　　　　　法依甲丙線於地立(六/尺)之表為戊丁距¶
　　　　　　丙(五/尺)人目從表端(戊/)窺(乙/)使戊丙乙三¶
　㸃成斜弦直線以丁戊(六/尺)與甲丙(二丈/七尺)相乗(得一十/六丈二)¶
　(尺/)為實以丁丙(五/尺)為法除之得甲乙深(三丈二/尺四寸)是為¶
　以丙丁(小/句)比丁戊(小/股)若丙甲(大/句)與甲乙(大/股)¶
設井一口其徑甲乙五尺欲測深㡬何¶
<pb:KR3f0052_WYG_003-21b>¶
　　　　　　　法立表於井口為戊甲髙(五/尺)從戊視¶
　　　　　　　丙截甲乙徑於己(得四/寸)減井徑(五/尺)餘¶
　己乙(四尺/六寸)以乗戊甲(五/尺)得(二千三/百寸)為實以甲己(四/寸)為¶
　法除之得乙丙井深(五丈七/尺五寸)是為以己甲比甲戊若¶
　己乙與乙丙　又法以己甲比甲戊若甲乙之丙丁¶
　與丁戊¶
設地平有甲㸃不知其逺人目在乙髙丙地六尺求丙¶
甲逺幾何¶
<pb:KR3f0052_WYG_003-22a>¶
　法依地平立丁表於戊高(四尺/五寸)距丙(九/尺)人目從表端¶
　　　　　　窺甲令乙丁甲成斜弦直線次以乙丙¶
　　　　　　(六/尺)減丁戊表(四尺/五寸)餘乙己(一尺/五寸)乃以乙¶
　　　　　　丙(六/尺)乗等丙戊之己丁(九/尺)得(五十/四尺)為實¶
　　　　　　以乙巳(一尺/五寸)為法除之得丙甲逺(三丈/六尺)¶
　　　　　　是為以乙己比己丁若乙丙與丙甲¶
　　重表測髙測逺測深¶
設不知髙之逺不知逺之髙各得幾何¶
<pb:KR3f0052_WYG_003-22b>¶
　欲測甲乙之高而不知逺欲測丙乙之逺而不知髙¶
　用重表法先求甲乙之髙於丙地立丁丙表高(十/尺)退¶
　　　　　　　　　後(五/尺)立竿於戊高四尺人目在¶
　　　　　　　　　巳視表末令己丁甲成斜弦直¶
　　　　　　　　　線次從丁丙前表退後(十五/尺)立¶
　　　　　　　　　癸壬表亦髙(十/尺)退後(八/尺)立竿於¶
　　　　　　　　　子亦高(四/尺)人目在丑視表末令¶
　　　　　　　　　丑癸甲成斜弦直線以癸壬表¶
<pb:KR3f0052_WYG_003-23a>¶
　減人目丑子(四/尺)餘癸辛(四/尺)與兩表相距(舊名/表間)等丙壬¶
　之丁癸(十五/尺)乘之得(九十/尺)為髙實以等丙戊之寅巳¶
　減等壬子之辛丑(八/尺)餘卯丑較(三/尺)為法(舊名/影差)除高實¶
　得甲辰髙(三十/尺)是為以丑卯比辛癸若癸丁與甲辰¶
　加等癸壬表之(十/尺)得甲乙總髙(四十/尺)¶
　次求丙乙之逺以等寅巳之辛卯(五/尺)與表間相距之¶
　丁癸(十五/尺)乗之得(七十/五尺)為逺實亦以寅巳與辛丑之¶
　較卯丑(三/尺)為法除之得等丙乙之丁辰(二十/五尺)是為以¶
<pb:KR3f0052_WYG_003-23b>¶
　丑卯比卯辛若癸丁與丁辰¶
　　　右測量法積實除實余昔刻句股述繪圖系説¶
　　　已詳其數兹不再贅錢唐毛宗旦扆再氏著九¶
　　　章蠡測於測望法論西法比例之理尤明晰詳¶
　　　盡今併錄於左¶
　　　毛扆再氏曰測量之理知逺而不知髙以逺測¶
　　　髙知髙而不知逺以髙測逺若髙逺兩不知所¶
　　　謂無逺之髙無髙之逺必用重表測之也既有¶
<pb:KR3f0052_WYG_003-24a>¶
　　　等髙之二表(皆十/尺)又有等髙之二人目竿(皆四/尺)¶
　　　則甲庚丑大句股形内必函大小六句股形其¶
　　　甲辰丁形為甲庚巳之分形兩形之比例必等¶
　　　丁寅巳形亦甲庚巳之分形兩形之比例亦等¶
　　　甲辰丁及丁寅巳兩形之比例既皆等於甲庚¶
　　　巳是甲辰丁與丁寅巳兩形之比例亦等矣後¶
　　　表所得甲辰癸與癸辛丑形之比例皆等於甲¶
　　　庚丑亦同此論夫丁寅巳之比例既同於甲辰¶
<pb:KR3f0052_WYG_003-24b>¶
　　　丁而癸辛丑之比例亦同於甲辰癸則辰丁與¶
　　　寅巳必若辰癸與辛丑反之則辰癸與辰丁必¶
　　　若辛丑與寅巳也今辰癸與辰丁之較為丁癸¶
　　　而辛丑與寅巳之較為卯丑則卯丑與丁癸兩¶
　　　較之比例則必俱等於各線相當之比例即可¶
　　　知辰丁與寅巳(皆/句)及甲辰與丁寅(皆/股)俱若兩較¶
　　　之丁癸與卯丑矣法置辛癸乗癸丁為髙實而¶
　　　以丑卯除得辰甲者是借丑卯與癸丁之比例¶
<pb:KR3f0052_WYG_003-25a>¶
　　　因寅丁以求辰甲也(寅丁與/辛癸等)又置卯辛乗癸丁¶
　　　為逺實而以丑卯除得丁辰者亦借丑卯與癸¶
　　　丁之比例因巳寅以求丁辰也(巳寅與/卯辛等)辰甲為¶
　　　表外之髙丁辰亦表外之逺¶
設不知廣之深不知深之廣重表測之各得幾何¶
　如甲乙丙丁壁立之谷既不知深又不知廣先求乙¶
　甲之深自谷岸乙㸃退行(四/尺)至戊地立人目表為巳¶
　戊髙(二尺/七寸)依乙岸窺谷底丙㸃令巳乙丙成斜弦直¶
<pb:KR3f0052_WYG_003-25b>¶
　　　　　　　　線次於谷旁立表為壬乙髙(五/尺)復¶
　　　　　　　　依巳戊線立人目表為辛戊髙(八/尺)¶
　　　　　　　　(二/寸)人目依壬表末望丙令辛壬丙¶
　　　　　　　　成斜弦直線以辛戊(八尺/二寸)減壬乙¶
　　　　　　　　表(五/尺)餘辛庚(三尺/二寸)再與巳戊(二尺/七寸)¶
　相減餘辛癸較(五/尺)乃以等巳戊之癸庚(二尺/七寸)與壬表¶
　(五/尺)乗之得(一百三/十五寸)為深實以辛癸較(五/寸)為法除之得¶
　乙甲深(二丈/七尺)是為以辛癸比癸庚若壬乙與乙甲¶
<pb:KR3f0052_WYG_003-26a>¶
　次求甲丙之廣以等戊巳之庚壬(四/尺)與壬乙表(五/尺)相¶
　乘(得二/十尺)為廣實亦以辛癸較(五/寸)為法除之得甲丙廣¶
　(四/丈)是為以辛癸比庚壬若壬乙與甲丙¶
設甲乙不知逺以矩尺(即木工/曲尺)測之¶
　　　　　欲知甲乙之逺先立丙表於甲與地平為¶
　　　　　直角次以矩尺内直角加於丙表之末以¶
　　　　　丙戊尺向逺視乙令丙戊乙成斜弦直線¶
　　　　　次從丙丁尺視巳以甲丙表自乘而以甲¶
<pb:KR3f0052_WYG_003-26b>¶
　巳相距之逺為法除之得甲乙之逺是為以巳甲比¶
　甲丙若甲丙與甲乙則丙甲為連比例之中率¶
　　　按矩尺為直角形若兩邊等平則甲丙表兩平¶
　　　地之句必等今矩尺一昻一俯則巳甲必小於¶
　　　丙甲而丙甲必小於甲乙故以巳甲比丙甲若¶
　　　丙甲與甲乙葢皆以小比大以小大同類為比¶
　　　例而不執句股縱横為同類故三率法應二率¶
　　　三率相乘而此用二率自乘而以一率為法除¶
<pb:KR3f0052_WYG_003-27a>¶
　　　之非另有連比例之中率也若變而通之以丙¶
　　　子比子戊若丙甲與甲乙¶
西法矩度測量¶
　矩度代表度有直景倒景有一矩測重矩測積實與¶
　為法除悉如中法亦可三率法求之¶
　　造矩度用堅木或銅版為之依上圖從矩極均分¶
　　十二度(陳䃤庵止用一/十度省一乘法)或每度更細分之從通光¶
　　耳視所測相參直以權線所切何度何分比例推¶
<pb:KR3f0052_WYG_003-27b>¶
　　算與立表測量等¶
　¶
　¶
　¶
　¶
　¶
　¶
　　變景法¶
<pb:KR3f0052_WYG_003-28a>¶
景即直景倒景也變景者視權線所切直景不變而倒¶
景必變爲直景也一矩測量即倒景可不必變而重矩¶
測量則倒景必變其法以矩度自乗(如矩度十二自乗/得一百四十四為)¶
(矩/冪)以景度(即權線所切之度如幾度幾分/則矩度景度通照幾分度分之)為法除之(其/變)¶
(景之理詳/句股述)¶
　　　　　　直景必高多逺少如一象限人望四十¶
　　　　　　五度(半象限/九十度)以上權線必切直景¶
　¶
<pb:KR3f0052_WYG_003-28b>¶
　　　　　　倒景必髙少逺多如一象限人望四十¶
　　　　　　五度以下權線必切倒景¶
　¶
　¶
　　　　　　變景者變倒景之少度為直景之多度¶
　　　　　　葢測物愈逺則矩愈平其權線所切必¶
　　　　　　在倒景故必變之如上丁戊變乙壬也¶
<pb:KR3f0052_WYG_003-29a>¶
　　矩度測髙¶
直景以矩度乗逺得積實以景度為法除之¶
　設所測不知其髙距所逺三十尺權線切直景八度¶
　法以矩度(十/二)與逺(三/十)相乗得三百六十為積實以直¶
　景八度為法除之(如籌算檢八號籌視某/格與積實近少除之)得四十五¶
　尺為矩乙角以上之髙即所測之髙是為以小句(景/度)¶
　比小股(矩/度)若大句(逺/)與大股(髙/)¶
倒景以景度乗逺得積實以矩度為法除之¶
<pb:KR3f0052_WYG_003-29b>¶
　設逺六十尺權線切倒景七度又五分度之一法以¶
　景度(七/)通五分之得(三十/六)分以乗逺(六/十)得積實二千¶
　一百六十以矩度(十/二)通五分之得(六/十)為法除之得三¶
　十六尺為矩乙角以上之髙(此倒景不必變但變其/法以景度乘逺以矩度)¶
　(為法除/之亦同)是為以小句比大句若小股與大股¶
　　重矩測髙(測髙先不知其逺則用重矩如重表測/法)¶
前矩直景後矩直景以矩度乗表間得積實以兩景較¶
為法除之(表間即懸矩之幹兩矩相距之間/)¶
<pb:KR3f0052_WYG_003-30a>¶
　設前直景(五/度)後直景(十/度)兩矩相距(十/尺)法以矩度(十/二)乗¶
　表間(十/尺)得(一百/十尺)　為實以兩景較(五/度)為法除之得二¶
　十四尺為矩乙角以上之髙以小句比小股若大句¶
　與大股同前首條¶
前矩直景後矩倒景以矩度乗表間得積實以倒景變¶
直景與前直景較以景較為法除之¶
　設前直景(十一/度)後倒景(九/度)兩矩相距(二十/二尺)法以矩度¶
　(十/二)乗表間二十得(二百/四十)為積實又以倒景(九/度)為法除¶
<pb:KR3f0052_WYG_003-30b>¶
　矩冪(一百四/十四)得變景十六與前矩直景較餘(五/)為法¶
　除積實得(四十/八)為矩乙角以上之髙是為以小句(景/較)¶
　比小股(矩/度)若大句(表間/相距)與大股(所測/之髙)¶
前矩倒景後矩倒景將兩倒景俱變為直景仍以矩度¶
乗表間得積以兩變景較為法除之得所測之髙仝前¶
　　按測望即容方求餘句餘股法其矩測之倒景必¶
　　變者葢立表測髙人目退望使參相直若所測愈¶
　　髙則人目距表愈近所測愈低則人目距表愈逺¶
<pb:KR3f0052_WYG_003-31a>¶
　　表即容方之邊而人目退望之處即餘句也今矩¶
　　之甲角愈髙則倒景反多矩之甲角愈低則倒景¶
　　反少故必變景而後合於人目退望之餘句余舊¶
　　刻句股述論之詳矣但舊刻於前後俱倒景一條¶
　　悞以景較乗逺以矩度為法於三率以小句比大¶
　　股若大句與大股法不合若依前一表測髙所切¶
　　倒景之法亦以景度乗逺矩度為法則此兩倒景¶
　　巳俱變直景矣豈可仍用倒景法乎特為改正¶
<pb:KR3f0052_WYG_003-31b>¶
測逺¶
　　　　　　　按測無髙之逺先用重矩測得髙(巳/壬)¶
　　　　　　　次以矩度(甲/)為一率以後矩所變之¶
　　　　　　　景(乙/戊)為二率以高(巳/壬)為三率即得四¶
　　率之逺是為以小股(甲/乙)比小句(乙/戊)若大股(巳/壬)與大¶
　　句(壬/乙)¶
　　右高(巳/壬)得四八變景(乙/戊)得一六矩度(甲/乙)十二度依¶
　　三率法得逺六十四葢倒景既變直景則甲乙戊¶
<pb:KR3f0052_WYG_003-32a>¶
　　成直角小句股形與巳壬乙之直角大句股相等¶
　　故用三率比例¶
　　　以測髙法還原¶
　　設逺(六十/四尺)倒景(一/六)矩度(一/二)以矩度乗逺(六/四)以變景度¶
　　(一/六)為法除之得高(四/八)與前重矩測高第二條相合¶
　　　　按重矩測無高之逺西法測量法義同文算¶
　　　　指俱未論及錢唐毛扆再氏補論一則但干¶
　　　　支字様與圖互異且比例之法辨晰各較相¶
<pb:KR3f0052_WYG_003-32b>¶
　　　　比似不若竟以甲乙戊之小句股比巳壬乙¶
　　　　之大句股尤易曉然便於初學故創為此圖¶
測深¶
　設井口或徑廣十二尺求至水面深幾何¶
　　　　　　　　　用矩度視深(辛/)使甲巳辛叅相直¶
　　　　　　　　　視權線在直景乙戊(三/度)以矩度(十/二)¶
　　乘等庚巳之辛壬水面(十二/尺)得(一百四/十四尺)為實以乙戊¶
　　(三/度)為法除之得(巳/壬)深(四十/八尺)是為以(乙/戊)比(乙/甲)若(壬/辛)與(壬/巳)¶
<pb:KR3f0052_WYG_003-33a>¶
設池面不知廣就池岸設垂線至水得一丈三尺測廣¶
幾何¶
　　　　　　權線切倒景丁戊(三/度)依法變為直景(四/十)¶
　　　　　　(八/度)以乗巳壬(十三/尺)得(六百二/十四尺)為實以甲¶
　　　　　　乙矩度(十/二)為法除之得庚巳廣(五十/二尺)是¶
　　　　　　為以甲乙比乙癸若巳壬與等(壬/辛)之巳¶
　　　　　　庚¶
　　又倒景不變以矩度乘(巳/壬)得積以倒景丁戊(三/度)為¶
<pb:KR3f0052_WYG_003-33b>¶
　　法除之亦得巳庚廣(五十/二尺)¶
　　　按倒景必變直景若止一矩測廣則倒景亦可¶
　　　不變然在直景則景度乗深而矩度為法除之¶
　　　若在倒景則矩度乗深而景度為法除之固兩¶
　　　不相混也至於測髙則必矩度乗取積實而景¶
　　　度為法除之此兩矩測一定不易之法也¶
　附三率算術¶
　　古名異乗同除西法變為三率¶
<pb:KR3f0052_WYG_003-34a>¶
　　　　　　　　　原有丁戊股十四尺¶
　　　　　　　　　　　丙戊句十一尺二寸¶
　　　　　　　　　今截丁乙股十尺¶
　　　　　　　　　　　求乙甲截句幾何¶
　¶
　¶
　¶
　¶
<pb:KR3f0052_WYG_003-34b>¶
　　西法三率¶
　　　一率　(以/)原有股十四尺　　　為法¶
　　　二率　(比/)原有句十一尺二寸　(相乗為實/)¶
　　　三率　(若/)今截股十尺¶
　　　四率　(與/)求得截句八尺　　　法除實所得¶
　　　　術以原股比原句若截股與截句¶
　　　　凡言以者為一率言比者為二率言若者為¶
　　　　三率言與者為四率¶
<pb:KR3f0052_WYG_003-35a>¶
　　　　二率三率常相乘為實一率為法除實故名¶
　　　　三率而求得之數為四率¶
　　按西法三率算術専為比例之用如右所求在截¶
　　句則以原股比原句若截股與截句如所求在截¶
　　股則以原句比原股若截句與截股又如所求在¶
　　原句則以截股比截句若原股與原句再如所求¶
　　在原股則以截句比截股若原句與原股隨所比¶
　　例各視所求而以同類比之如前測望諸法或以¶
<pb:KR3f0052_WYG_003-35b>¶
　　小句比小股若大句與大股或以大句比大股若¶
　　小句與小股之類其縱横大小不相紊亂後三角¶
　　法悉依此術縱横大小相為比例而又線與線為¶
　　類邊與邊為類法益加宻矣¶
　¶
　¶
　¶
　勾股引蒙卷三¶
